# low-energy-school-lab
Αποθετήριο του σχολείου "Εσπερινό ΕΠΑΛ Αλιάρτου" για στην συμμετοχή στον Διαγωνισμό Ανοιχτών Τεχνολογιών

**Ομάδα:  "Προσέχουμε για να Έχουμε"** (Μαθητές του **Τομέα  πληροφορικής** του Εσπερινού ΕΠΑΛ Αλιάρτου 

**Σχολείο:** Εσπερινό ΕΠΑΛ Αλιάρτου

**Τίτλος έργου:** «Σύστημα εξοικονόμησης  ενέργειας και ορθολογικής Διαχείρισης Φυσικών Πόρων εργαστηρίων του ΕΠΑΛ Αλιάρτου»

______

# Εποπτικό Διάγραμμα του Συστήματος

___

![Συνολικό Εποπτικό Διαγραμμα παρουσίασης του προτεινόμενου Συστήματος](images/ELLAK-5-BLOCK-diagram-.jpg)

______

# ΑΡΧΙΚΗ ΠΡΟΤΑΣΗ ΤΟΥ ΕΡΓΟΥ

___

Παρακάτω περιγράφεται η πρόταση έργου για την συμμετοχή της ομάδας μας ,**" Προσέχουμε για να Έχουμε "**, στον «5ο Πανελλήνιο Διαγωνισμό Ανοιχτών Τεχνολογιών στην Εκπαίδευση»

## Εισαγωγή - Περιγραφή

Στην παρούσα πρόταση, η ομάδα μας προτείνει την κατασκευή ενός συστήματος, που σκοπός του είναι η εξοικονόμηση ενέργειας και η ορθολογική Διαχείριση των Φυσικών Πόρων στα εργαστήρια του ΕΠΑΛ Αλιάρτου.
 
Με αφορμή την παγκόσμια κρίση στον τομέα της ενέργειας, τις δυσθεώρητες τιμές του ηλεκτρικού ρεύματος καθώς και την αγωνία για τις **ανθρωπιστικές επιπτώσεις** των προαναφερθέντων, η ομάδα μας κατέληξε σχεδόν ομόφωνα στο παραπάνω θέμα και σύστημα.
 
Με την ευκαιρία, θα θέλαμε να εκφράσουμε τις θερμές μας **ευχαριστίες στους διοργανωτές** του 5ου διαγωνισμού ανοιχτών τεχνολογιών, γιατί μέσα από αυτή τη διοργάνωση μας δίνουν το βήμα να ασχοληθούμε εντατικότερα και μέθοδικότερα , να ανταλλάξουμε απόψεις ,καθώς και να αντλήσουμε ιδέες και έμπνευση από την ευρύτερη κοινότητα , πάνω σε θέματα που μας απασχολούν καθημερινά.
 
Πιο συγκεκριμένα, το παραπάνω σύστημα, επικεντρώνει την προσπάθειά του προς την επίτευξη των στόχων στους παρακάτω άξονες :
 
- **Μείωση του απαραίτητου Εργαστηριακού Εξοπλισμού** , κάνοντας χρήση **δικτυακής απεικόνισης μετρήσεων** των εργαστηριακών οργάνων. (Π.χ. λιγότεροι παλμογράφοι , γεννήτριες συχνοτήτων,  λογικοί αναλυτές, κ.τ.λ.) 
 
- **Αντικατάσταση ενεργοβόρων εργαστηριακών εργαλείων**, με απλούστερες ιδιοκατασκευές DIY ανοιχτών και σύγχρονων τεχνολογιών, χωρίς όμως να γίνονται εκπτώσεις στις προδιαγραφές των απαιτούμενων εργαστηριακών ασκήσεων. (Π.χ. Κατασκευή **παλμογράφου** με την χρήση Android εφαρμογής και Raspberry Pi Pico wireless , **Γεννήτριας συχνοτήτων** με τη χρήση Arduino UNO, κ.τ.λ.) 
 
 - Χρήση νέων τεχνολογιών, **με μικρότερο ενεργειακό αποτύπωμα**.(Π.χ. Αντικατάσταση παλαιών τεχνολογιών λαμπτήρων με αντίστοιχους LED, κ.τ.λ.) 
 
- Καταγραφή μέσω λογισμικού των **τρεχουσών ενεργειακών καταναλώσεων και συμπεριφορών**. Η μελέτη των παραπάνω θα καταδείξει τους τομείς που χρήζουν βελτίωσης και βελτιστοποίησης και θα υποδείξουν τις αναγκαίες **μελλοντικές παρεμβάσεις**. 
 
- **Βελτιστοποίηση καταναλώσεων** μέσω χρονοπρογραμματισμού , προγραμματιζόμενων σεναρίων χρήσης μειωμένης κατανάλωσης,   αυτόματων διακοπτών  που θα απενεργοποιούν τις καταναλώσεις όταν δεν τις χρειαζόμαστε. 
 
- **Χρήση ανανεώσιμων πηγών** ενέργειας όπως για παράδειγμα φωτοβολταϊκών όπου αυτό είναι δυνατό και αντικατάσταση παλαιών συστημάτων ηλεκτρικής τροφοδότησης (Π.χ. Κατασκευή Υποσυστήματος **ενεργειακά αυτόνομου και αυτόματου ποτίσματος**  θερμοκηπίου του τομέα Γεωπονίας)
 
- **Ορθολογική διαχείριση φυσικών πόρων** όπως νερό ,  χαρτί , ενέργεια κ.τ.λ.  σύμφωνα με τις ελάχιστες αποδέκτες τιμές ,που επιτυγχάνουν το λειτουργικό αποτέλεσμα που θέλουμε. (Π.χ.Μείωση εκτυπώσεων στα εργαστήρια, αποφυγή σπατάλης νερού στο θερμοκήπιο, αυτόματοι διακόπτες ενεργοποίησης απενεργοποίησης καταναλώσεων, κ.τ.λ.) 

  
Από πλευράς χώρων, πιο συγκεκριμένα, το παραπάνω σύστημα  θα αναπτυχθεί:

- Στα εργαστήρια  του τομέα Πληροφορικής
- Στα εργαστήρια  του τομέα Ηλεκτρολογίας
- Στα εργαστήρια  του τομέα Γεωπονίας.

Είναι προφανές ότι υπάρχει δυνατότητα μελλοντικής επέκτασης και στους υπόλοιπους χώρους. 
Επίσης είναι προφανές ότι οι μαθητές των αντίστοιχων τομέων θα εμπλακούν ενεργά τόσο στο σχεδιασμό όσο και στην υλοποίηση το παραπάνω υποσυστημάτων.



# Τι παρόμοιο υπάρχει - Τρέχουσα αντιμετώπιση προβλήματος

Στην προσπάθειά μας να ερευνήσουμε την τρέχουσα κατάσταση και να παρατηρήσουμε τι λύσεις υπάρχουν σε παρόμοια προβλήματα καταλήξαμε στις παρακάτω διαπιστώσεις:

-  Υπάρχουν αρκετές λύσεις καταγραφής και ελέγχου της ηλεκτρικής κατανάλωσης. Όμως οι περισσότερες βασίζονται σε **κλειστές εταιρικές λύσεις** και μάλιστα **ιδιαίτερα ακριβές**. Ο χρήστης τους είναι εγκλωβισμένος στην χρήση μόνο συστημάτων της "Εταιρείας-Λύσης", που θα επιλέξει, χωρίς να μπορεί να συνδυάσει τα καλά διαφόρων συστημάτων. 
Επίσης πάντα οι προτεινόμενες λύσεις **δεν μπορούν να προσαρμοστούν** απόλυτα στις ανάγκες ελέγχου και καταγραφής που θα θέλαμε εμείς και ούτε  να μας δώσουν τη δυνατότητα προγραμματισμού εκ μέρους μας.

Προφανώς η δική μας λύση είναι σε αντιδιαμετρικά αντίθετη κατεύθυνση. Υιοθετώντας ανοιχτές τεχνολογίες και πλήρη έλεγχο στον προγραμματισμό και στην ανάπτυξη της πλατφόρμας έχουμε την πλήρη ελευθερία , ιδιωτικότητα και έλεγχο , που είναι και τα ζητούμενα. Μπορούμε να ενσωματώσουμε μετρητές , αισθητήρες , ελεγκτές τους καλύτερους που εμείς θα επιλέξουμε ανεξάρτητα εταιρείας επωφελούμενοι έτσι των  συγκριτικών  πλεονέκτημάτων  του καθενός

- Όσον αφορά τον εργαστηριακό εξοπλισμό παρατηρούμε ότι συνήθως προκαλούνται δύο ακραίες περιπτώσεις:

	-   **1) Περίπτωση** : Υπάρχει πολύς και Ακριβός εργαστηριακός εξοπλισμός ο οποίος όμως **δεν χρησιμοποιείται** για διάφορους λόγους(π.χ.  πολυπλοκότητα , ασυμβατότητα με τι σχολικές εργαστηριακές ασκήσεις,  παρωχημένης αντιλήψης και σχεδιασμού,  κ.τ.λ.). Στην περίπτωση αυτή το κόστος και οι δυνατότητες είναι υπερβολικά μεγαλύτερες από τα ζητούμενα στη σχολική πραγματικότητα

	-  **2) Περίπτωση** :  **Δεν υπάρχει καθόλου** σχολικός εργαστηριακός εξοπλισμός είτε λόγω έλλειψη χρηματικών πόρων είτε λόγω ιδιαιτεροτήτων της σχολικής μονάδας και μικρού μεγέθους της είτε λόγω διαφορετικών προτεραιοτήτων

Και στις δύο περιπτώσεις  η πρότασή μας θα μπορούσε να αποδώσει τα μέγιστα .  Στην πρώτη λόγω ευκολίας χρήσης ,ευελιξίας και προσαρμογής στο σχολικό περιβάλλον και στην δεύτερη λόγω μικρού κόστους.
 
Επίσης, η πρότασή μας :

-    θέτει σε πρώτο πλάνο την  **ασφάλεια και προστασία  του ανθρώπου  και  περιβάλλοντος**

-    στηρίζεται σε  **ανοιχτές τεχνολογίες**  προσπαθώντας να αντικαταστήσει κλειστές και πολύ ακριβές κατασκευές

-    λόγω των ανοιχτών τεχνολογιών είναι  **εύκολα επεκτάσιμο και εξελίξιμο**

# Αναγκαιότητα του Έργου - Στόχοι

Σύμφωνα με την ανάλυση των δεδομένων που παρουσιάστηκαν στην προηγούμενη παράγραφο, προέκυψε η ιδέα και η πρόταση για το παρόν σύστημα.

Πιο συγκεκριμένα το σύστημα που προτείνουμε έχει τα παρακάτω χαρακτηριστικά τα οποία προσπαθούν να λύσουν τα προβλήματα που προέκυψαν κατά την έρευνά μας. Τα προτεινόμενα και επιθυμητά χαρακτηριστικά είναι τα εξής:

 - Στην δημιουργία  κλίματος  στην σχολική κοινότητα που να προωθεί την προστασία του περιβάλλοντος και  την πράσινη οικονομία 
- Την αφύπνιση  της περιβαλλοντικής συνείδησης των μαθητών

- Την δημιουργία προτύπου για πειραματισμό της νέας αυτής ιδέας

- Την γενικότερη εξοικείωση με η συγκεκριμένη τεχνολογία

- Την δημιουργία πειραματικής υποδομής για μελλοντική επέκταση  του δικτύου και σε περισσότερους  χώρους
 Όσον αφορά τους χώρους στους οποίους θα εμπλακεί το συγκεκριμένο σύστημα παρακάτω δίνουμε μία πρώτη εκτίμηση:
 
Η εξοικονόμηση ενέργειας και η σωστή διαχείριση των φυσικών αγαθών όπως το νερό ,χαρτί , ενέργεια κ.τ.λ. εκτός από την συνεισφορά μας,  που είναι οπωσδήποτε  απαραίτητη, στην διαφύλαξη και προστασία του περιβάλλοντος καθώς και την μειωμένη παραγωγή ρύπων του διοξειδίου του άνθρακα, είναι σαφές ότι θα έχει και πολύ μεγάλο οικονομικό όφελος για το σχολείο και την εκπαίδευση.
Σε καιρούς που η οποιαδήποτε οικονομική εισφορά στην εκπαίδευση κρίνεται παραπάνω από αναγκαία είναι σαφές ότι θα απελευθερώσει οικονομικούς πόρους για τη βελτίωση των παρεχόμενων εκπαιδευτικών υπηρεσιών καθώς και  των συνθηκών διαβίωσης του σχολείου. 


---

# Δομή - Χρήση- Υλοποίηση του συστήματος

---

Το σύστημα περιλαμβάνει τα ακόλουθα μέρη:


1. **Υποσύστημα 1**:  Κατασκευή **εργαστηριακού παλμογράφου** με τη χρήση Raspberry Pi Pico wireless και εφαρμογής Android

2. **Υποσύστημα 2**: Κατασκευή **εργαστηριακής γεννήτριας συχνοτήτων** με τη χρήση Arduino . 
3. **Υποσύστημα 3**: Σύστημα λογισμικού **καταγραφής ενεργειακών καταναλώσεων** καθώς και ελέγχου και αυτοματοποίησης, βασισμένο σε ανοιχτό λογισμικό (Home Assistant , Node Red, Python ,...) 

4. **Υποσύστημα 4**: Υλοποίηση  σεναρίων **βελτιστοποίησης και αυτοματισμού** , βασισμένα σε ασυρμάτους **wi-fi αισθητήρες - διακόπτες** που πληρούν πρότυπα ανοιχτής διασυνδεσιμότητα σας και ενσωμάτωσης σε συστήματα ανοιχτού λογισμικού.

5. **Υποσύστημα 5**: Σύστημα **αυτόματου ποτίσματος** θερμοκηπίου γεωπονικού τομέα με ενεργειακή αυτονομία βασισμένη σε **ηλιακό φωτοβολταϊκό**.

6. **Υποσύστημα 6**:  Σύστημα παρακολούθησης και **ελέγχου του ζεστού νερού χρήσης** των εργαστηρίων με ασύρματη (WiFi ) συνδεσιμότητα με το υπόλοιπο σύστημα.

7. **Υποσύστημα 7**: Λογισμικό **αναγνώρισης ομιλίας στα ελληνικά** και αντίστοιχων φωνητικών εντολών καθοριζομένων από εμάς . Λογισμικό ηχητικών και οπτικών **συναγερμών (alarms )** και ειδοποιήσεων για επείγοντα περιστατικά που πρέπει να λάβουμε άμεσα υπόψιν.

8. **Υποσύστημα 8**: **Κεντρικός σταθμός ελέγχου** βασισμένο στο Raspberry Pi 4 ή στο Raspberry Pi 400. Στο σταθμό αυτό θα συλλέγονται όλες οι μετρήσεις και από αυτόν θα προέρχονται  όλοι οι αυτοματισμοί και η χρήση των σεναρίων βελτιστοποίησης και εξοικονόμησης ενέργειας. Θα φιλοξενεί τα περισσότερα λογισμικά και τη βάση δεδομένων του συστήματος. Θα διατηρεί **ιστορικά και στατιστικά στοιχεία** και επίσης θα είναι  επιφορτισμένο με τη **γραφική αναπαράσταση** των online δεδομένων 

9. **Δικτυακή Υποδομή** : Όπως ήδη αναφέραμε ο κεντρικός σταθμός του συστήματος θα συνδέεται στο τοπικό δίκτυο του σχολείου. Η προσπάθειά μας θα είναι να τοποθετηθεί σε μέρος το οποίο να είναι κοντά σε κάποιο Ethernet network switch έτσι ώστε να μπορεί να συνδεθεί με τους χρήστες . Επίσης δεν έχουμε προδιαγράψει κάποιον πρόσθετο δικτυακό εξοπλισμό έτσι ώστε να κάνουμε **ελαχιστοποίηση του κόστους του συστήματος**



---

# Κύρια Χαρακτηριστικά

---
 - Στο Hardware  και στο software θα γίνεται χρήση αποκλειστικά **ανοιχτών τεχνολογιών  και ανοιχτού λογισμικού** (Raspberry Pi, Arduino, Python, Mit AppInventor 2,  Home Assistant , Node Red, , κτλ)

 - Το όλο σύστημα  στα σχεδιαστεί  έτσι ώστε να παρέχεται   η μέγιστη **επεκτασιμότητα**  και θα ακολουθεί λογική **αρθρωτού  σχεδιασμoύ**.

 - Η αυτοματοποίηση  θα μπορεί  να επεκταθεί σε οποιοδήποτε **αριθμό αισθητήρων και ελεγχτών** 

 - Ο κεντρικός σταθμός θα αρχειοθετεί και θα οργανώνει  **" συνταγές και σενάρια χρήσης"**  τις οποίες θα ενεργοποιεί και θα αποστέλλει  κατά τη βούληση του χειριστή

 - Το σύστημα επίσης θα μπορεί να παρακολουθεί και να καταγραφεί και την **παραγόμενη ενέργεια** και ισχύ,  σε περίπτωση που έχουμε ενσωματώσει παραγωγή ενέργειας από ανανεώσιμες πηγές. Επίσης θα μπορεί να απότιμα σε **χρηματικό κόστος** την παραγόμενη  καθώς και την καταναλισκόμενη ενέργεια. Οι τιμές της ηλεκτρικής ισχύος θα μπορούν να παραμετροποιηθούν **είτε στατικά** είτε να παρέχονται **δυναμικά** εάν ο πάροχος δίνει αυτή τη δυνατότητα.

- Ο κεντρικός σταθμός θα διαχειρίζεται λογαριασμός των διαφόρων χρηστών, δίνοντάς τους τα κατάλληλα δικαιώματα



---

# Υλικά - Λίστα υλικών - Κόστος

---

Το σύστημα που προτείνεται είναι αρθρωτό και μπορεί να υλοποιηθεί με κλιμακούμενες διαμορφώσεις. Το προϋπολογιζόμενο  **κόστος είναι 398**, στο προτεινόμενο  πλήρες σύστημα

ΥΚΙΚΑ

Arduino  UNO R3 Compatible Starter Kit 

Raspberry Pi Pico W - Wireless

Raspberry Pi 400 Personal Computer kit GR

Ηχεία - Dual Channel DIY Transparent Mini Amplifier Speaker Kit
 
Ενδιάμεσος Διακόπτης Wi-Fi / Μονοφασικός μετρητής ενέργειας με έλεγχο επαφής /Shelly EM + 50A Clamp - WiFi Energy Meter and Contactor Control

Λάμπα LED για Ντουί E27 Shelly Duo - RGBW E27

Ασύρματος Διακόπτης με μετρηση Ισχύος Shelly 1PM - Wifi Relay

Ασύρματος WiFi Ελεγκτής Θερμοκρασίας Νερού Εμβαπτιζόμενος Sonoff TH16 KIT

Ασύρματος Διακόπτης SONOFF  - 5V Wifi Inching/Selflock Relay Module

Ρυθμιστής Φόρτισης Solar Battery Charger Regulator 10A 

Φωτοβολταϊκή Κυψέλη 10W 

Μπαταρία Μολύβδου 12ν 5Ah

Μικρή Αντλία Pump 12V 350GPH

Ηλεκτροβάννα 12V Solenoid Valve - 3/4"


Μικροηλεκτρονικά εξειρτηματα (καλώδια , αντιστάσεις. πυκνωτές, ολοκληρωμένα, κ.τ.λ)

Αναλυτικότερα το κόστος και τα υλικά :

![κόστος και τα υλικά](images/remote-carbage-colecting-robot-kostos.jpg)
και μπορεί να βρεθει στο παρακάτω αρχείο 	
[Αναλυτικά Υλικά και κόστος Συστήματος](/kostos.pdf)

---

# Κατασκευή

---


---


# Μελλοντικές επεκτάσεις


---




---

# Κοινωνική επίδραση

---

Σε βασικές γραμμές , μπορούμε να πούμε ότι οι κυριότερες κοινωνικές επιδράσεις είναι οι παρακάτω:

 -  Δημιουργία πνεύματος και κλίματος περιβαλλοντικής αφύπνισης 

 -  Ενίσχυση  της χρήσης και αποδοχής ανοιχτών τεχνολογιών (με σκοπό την αντικατάσταση παρόμοιων κλειστών) 
 -  Κινητοποίηση καινοτομίας  και  παρόμοιων προτάσεων  από την ευρύτερη κοινωνία

 -  Δημιουργία διαδικασιών υποβοήθησης της πράσινης οικονομίας 

-  Ενίσχυση και υποβοήθηση προσωπικών ικανοτήτων και δεξιοτήτων των μαθητών 

-  Κινητροδότηση  των μαθητών για συμμετοχή σε ομαδικές  εργασίες

---
